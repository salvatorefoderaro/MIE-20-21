Fino adesso ci siamo sempre più concentrati sull'aspetto del management e dell'innovazione tecnologica ed abbiamo cominciato questo nuovo focus con l'individuazione delle determinanti endogene ed esogene dell'innoazione tecnologica. Poi abbiamo visto come la strategia tecnologica si integra nella strategia aziendale, e come la strategia aziendale forgi la fisionomia tecnologica dell'azienda. E quindi, nel lungo termine, la strategia tecnologica essenzialmente vuol dire scegliere se sviluppare una propensione per l'innovazione di prodotto oppure l'innovazione di processo. Abbiamo visto ceh tutte e due le innovazioni possono servire alla strategia di differenziazione e sia a quella di costo. Anche se, diciamo, per innovazione di prodotto il più delle volte questa capacità di innovare il prodotto è funzionale ad una strategia di differenziazione. E quella di processo più funzionale in genere ad una strategia di costo. e poi significa anche scegliere se avere una posizione di leaership nel mercato tecnologico oppure di followership. Quindi, essenzialmente significa sviluppare delle competenze tecnologiche.

E quello di cui parleremo oggi è come acquisire queste competenze tecnologiche critiche per il successo dell'azienda. Acquisirle dall'esterno, uno può scegliere se acquisirle dall'esterno, per esempio acquisendo in licenza un brevetto o stringendo accordi di collaborazione con imprese che possiedono quella tecnologia di cui avete bisogno, oppure si può decidere si svilupparle all'interno queste competenze. Oggi ci focalizzeremo sul *make*, cioè quali sono i criteri che ci inducono a decidere se è meglio svilupparle all'interno oppure all'esterno, oppure acquisirle dall'esterno. Oggi ci concentreremo poi, dopo aver visto i criteri che devono guidare la nostra decisione, ci concentreremo sul *make*, su cosa si deve fare quando si decide di sviluppare queste competenze tecnologiche all'interno dell'azienda.

Allora, quello che le aziende sanno nell'attuale era della conoscenza, è che se investono troppo poco in ricerca e sviluppo, ovviamente parlo di aziende a base tecnologica, è possibile che loro perdano profitti oppure perdano fette di mercato oppure addirittura falliscono. Però è altrettanto vero è che se spendono troppo in ricerca e sviluppo, lungo certe traiettorie tecnologiche, può essere vero anche nel caso in cui investono troppo. Cioè scelgono di sviluppare la tecnologia che magari è stata vincente per un certo tempo $t$, ma poi non lo è più. Quello che noi vedremo oggi, è come quando ci concentreremo sul *make*, come si fanno le scelte di investimento in progetti innovativi e poi come si gestiscono le transizioni tecnologiche. La **transizione tecnologica** e quando si passa da una certa tecnologia ad un'altra, che assorbe le stesse funzioni della precedente ma ha carattersitche migliori della precedente. Per esempio quando si è passato dal tutto catodico al transstor, per le funzioni di amplificazione del segnale. Quando si è passato da un tipo di pneumatico ad un altro. Oggi vedremo gli esempi e come gestire quest transizioni tecnologiche. La parola chiave è il *non farsi trovare impreparati dall'avvento di una tecnologia che rende obsoleta quella nostra*. 

Innanzitutto cominciamo con i criteri per decidere se sviluppare all'interno la competenza tecnologica o acquistarla dall'esterno. Essenzialmente i criteri che devono guidare questa scelta sono tre. Dobbiamo valutare i pro ed i contro di ciascun opzione. Il primo è il costo. Quanto ci costa sviluppare la competenza tecnologica all'interno, rispetto ad acquisirla dall'esterno? Meglio svilupparla noi in termini di costo, o acquisirla dall'esterno? Poi, sempre di più i tempi di sviluppo o di acquisizione della tecnologia, sono importanti. E quindi, ci vuole più tempo a svilupparla all'interno questa competenza tecnologica, oppure acquisirla dall'esterno? E terzo, e non meno importante criterio, è la necessità di controllo. Quando è importante avere il controllo su quella tecnologia, piuttosto che dipendere da fonti esterne. In determinati ambiti del sistema di difesa è chiaro che si vuole il controllo quasi totale della tecnologia, perché se così non fosse, uno non si sente mai sicuro e potrebbero esserci altri nuovi entranti o chi possiede quella tecnologia poi a crearci problemi, magari vendendola ad un altro concorrente. Quindi **costi**, **tempi** e **controllo**.

Se la necessità di controllo è alta, ed il costo di sviluppo interno della competenza è basso, ovviamente sceglieremo di svilupparla all'interno. Al contrario, se il costo di sviluppo interno è alto e la necessità di controllo è bassa, allora si può anche acquisire dall'esterno. Ma quando è che la necessità di controllo è bassa? Quando magari quella tecnologia, componente o processo non è fondamentale, si può acquisire da più fornitori e non è così rileante per l'impresa averne il controllo.

Se la necessità di controllo è alta, ed il tempo di sviluppo interno della tecnologia è basso, allora lo faremo noi all'interno dell'azienda. Al contrario, se è bassa la necessitò di controllo, ed alto il tempo di sviluppo interno, l'acquisiremo dall'esterno. E' chiaro che qui non è tutto bianco o nero, ci sono diverse sfumature e queste sopratutto ci sono quando si incrociano tutte e tre le informazioni assieme. Per cui la scelta potrebbe non essere immediata, e bisogna soppesare bene i pro ed i contro delle diverse opzioni.

Supponiamo quindi di avere fatto la nostra scelta e di voler sviluppare la competenza tecnologica all'interno della nostra azienda. Quindi adesso io sorvolerò su alcune tecniche, però è bene che voi le conosciate almeno a titolo informativo, perché alcune di queste richiedono competenze di finanza che temo non potreste avere. 

00:11:23